Cechy etyki stoickiej

Wprowadzenie
Przeczytaj
Mapa myśli
Sprawdź się
Dla nauczyciela

Bibliograﬁa:
Aureliusz Marek, Rozmyślania.
Aureliusz Marek, Rozmyślania.
Cyceron, De legibus, [w:] Giovani Reale, Historia ﬁlozoﬁi starożytnej, T. III Systemy epoki
hellenistycznej, t. 3, Lublin 1999.
Kochanowski Jan, Pieśń XI, [w:] tegoż, Księgi wtóre.
Aureliusz Marek, Rozmyślania.

Cechy etyki stoickiej

Kariatydy na ateńskim Akropolu
Źródło: Pixabay, domena publiczna.

Pierwsze skojarzenie z hasłem „stoicyzm” – stoicki spokój. Co to jednak znaczy „spokój”?
Stoicy mówili: być obojętnym na rzeczy obojętne. Ale czym są rzeczy obojętne? By się o tym
dowiedzieć, powinienem najpierw poznać świat. Muszę przecież wiedzieć, co jest ważne,
a co nieważne, co istotne, a co błahe, i jeszcze: co ma wpływ na moje życie, a co takiego
wpływu nie ma. „Stoicki spokój” nie jest wynikiem ucieczki od świata, lecz badaniem go, nie
ignorancją, lecz pragnieniem gruntownego poznania. W tym sensie spokój jest właściwym
stosunkiem człowieka wobec rzeczy, czyli inaczej mówiąc: podporządkowaniem rozumowi
i akceptacją tego, co niezależne od ludzkiej woli.
Twoje cele
Przeanalizujesz główne cechy etyki stoików.
Wskażesz na zależności stoickiej etyki i ﬁzyki.
Rozpoznasz postawy, które spełniają stoickie kryteria etyczności.

Przeczytaj
Malowana kolumnada
Nazwa stoicyzm pochodzi od greckich słów stoa poikile, tj. „malowana kolumnada” lub
„Portyk Malowany”, gdzie założyciel szkoły, Zenon z Kition około roku 300 p.n.e. spotykał się
ze swoimi uczniami. Szkoła istniała przez pięć wieków, a jej trzy zasadnicze okresy istnienia
to:
okres pierwszy ateński, datowany na III w. p.n.e., w którym najważniejszymi
przedstawicielami byli kolejno Zenon, Kleantes i Chryzyp;
okres środkowy, przełom II i I w. p.n.e., w którym szkoła przeniosła się z Aten na wyspę
Rodos, a najważniejszymi myślicielami byli Panaitios i Poseidonis;
okres rzymski, I i II w. n.e., w którym znani do dziś Seneka, Epiktet i Marek Aureliusz,
w stopniu znacznie mniejszym niż ich poprzednicy, zajmowali się zagadnieniami ﬁlozoﬁi
przyrody i logiki, skupiając się niemal wyłącznie na zagadnieniu mądrości życiowej.

Zrekonstruowana Stoa A alosa znajdująca się na ateńskiej agorze.
Źródło: Andy Hay, licencja: CC BY 2.0, dostępny w internecie: www.ﬂickr.com.

Etyka jako konsekwencja ﬁzyki
Etyka stoików jest logiczną konsekwencją wypracowanej przez nich wizji kosmosu. Stoicy
uważali, że wszystko, co istnieje, jest złożone z dwóch pierwiastków – czynnego i biernego.
Pierwiastkiem czynnym jest Bóg, pierwiastkiem biernym zaś – materia. Pierwiastki te
występują zawsze razem, tak że nie sposób wyobrazić sobie ani materii bez Boga, ani Boga

bez materii. Bóg jest obecny we wszystkim. Nie we wszystkim jednak jest obecny tak samo.
W ogniu i w powietrzu dominuje pierwiastek czynny, w wodzie i ziemi – bierny. Ważniejsze
są te ciała, w których pierwiastek boski dominuje, a spośród wszystkich ciał najważniejsza
jest pneuma. Można ją sobie wyobrazić na wzór duszy świata, która przenika całość materii
i sprawia, że różnorodność świata nie rozpada się, lecz tworzy całość. Świat ma zatem
jednolitą budowę: składa się z ożywionej materii. W tym też sensie ﬁzykę stoików określa się
mianem monizmu.

Opatrzność, harmonia, akceptacja
Skoro więc wszystko przenika Bóg, to wszystko, co jest, istnieje z konieczności. Skoro Bóg
jest rozumny i dobry, to świat, w którym żyjemy, jest najlepszy z możliwych. Nie ma
przypadku, bo każde wydarzenie jest rezultatem przedwiecznego planu, Opatrzności.
Można jednak zapytać: a zło? Czy ono także jest konieczne? Czy jego źródłem jest również
Bóg? Według stoików – tak. Po pierwsze dlatego, że bez zła nie byłoby dobra, tak jak bez
zimna nie byłoby gorąca, a bez smutku radości. Korelacja przeciwieństw jest bowiem czymś
naturalnym i koniecznym: nie odczuwałoby się przyjemności, gdyby się nie zaznało
przykrości, nie wiedziałoby się nic o pięknie, gdyby nie znało się brzydoty, nie rozumiałoby
się, czym jest wierność, gdyby nie pojęto wcześniej, co oznacza zdrada.
Ale zło jest konieczne jeszcze z jednego, być może ważniejszego powodu. Stanowi ono
nieodzowną cząstkę dobra w tym sensie, że pojedyncze zło jest konieczne, by mogło
zaistnieć dobro ogólne. W jaki sposób? Otóż wszechświat jest harmonią. Zgodnie z logiką
stoickiej argumentacji możemy więc wnioskować, że jest nie tylko usprawiedliwione, ale
i konieczne, by prócz miłości na świecie obecne były: zbrodnia, przemoc i gwałt, choroba
i śmierć, cierpienie i ból. Wszystko bowiem ma się przyczynić do ogólnej doskonałości
świata. Nie tylko słońce i morska bryza, ale i trzęsienie ziemi i tsunami; nie tylko soczyste
owoce, ale i trujące grzyby; nie tylko pięknie śpiewający słowik, lecz także komar, szczur
i tarantula.
Stąd wypływa pierwsze zalecenie etyczne: chętnie przyjmuj wszystko, co się zdarza,
ponieważ wszystko to prowadzić ma do doskonałości – twojej i wszechświata.
Nie rozstrzygając jednoznacznie tkwiącej w tym założeniu trudności, można jednak spytać:
czy w takiej akceptacji nie czai się zachęta do usprawiedliwiania własnego lenistwa, braku
inicjatywy lub lęku przed działaniem? Czy hasła typu: opatrzność, konieczność i harmonia (a
więc to wszystko, co mieści się w teorii zwanej teodyceą) nie stają się zbyt łatwo
argumentem zagłuszającym nasze nieczyste sumienie?
Na obronę stoików można jednak powiedzieć, że przywiązywali oni wielką wagę do intencji.
Czystość i szczerość motywów ludzkich działań stanowiła dla nich ważne kryterium
etyczności. Więcej nawet: twierdzili, że czyny same w sobie nie znaczą nic. Dobra intencja

czyni każde zachowanie dobrym (nawet to, które jest rzekomo złe), intencja zła czyni każde
zachowanie złym (nawet to, które jest rzekomo dobre).

Żyć zgodnie z naturą – żyć zgodnie z rozumem
Według stoików każda żywa istota dąży do tego, by być
sobą, czyli pozostać w zgodzie ze swą najgłębszą naturą, ze
swą istotą. Co jest naturą człowieka? To, co wyróżnia ją
spośród innych stworzeń. Czym jest to coś? Rozum. Życie
zgodne z naturą jest więc życiem podporządkowanym
rozumowi. Takie zaś życie jest życiem cnotliwym. A zatem:
natura to rozum, a rozum to cnota – oto najwyższa wartość,
wobec której wszystko inne jest obojętne. Dlaczego
obojętne? Po pierwsze dlatego, że jest nieważne (co
znaczy: niezależne od rozumu i ludzkiej woli). Po drugie,
ponieważ nie ma dostępu do tego, co ważne. Jak pisał
w swych Rozmyślaniach Marek Aureliusz:

“

Marek Aureliusz

Rozmyślania

Posąg konny Marka Aureliusza
Źródło: domena publiczna.

Wypadki zewnętrzne ani troszeczkę nie
dotykają duszy i nie mają wstępu do duszy, ani nie mogą duszy
zmienić, ani poruszyć. Zmienia się i porusza ona sama siebie. A do
jakich sądów sama się wniesie, takie wydaje o tym, co jej się zdarza
z zewnątrz.
Źródło: Marek Aureliusz, Rozmyślania, s. 5–19.

Zwróćmy jednak uwagę na konsekwencje wynikające z faktu, że dobre życie jest dla stoików
życiem zgodnym z naturą, co znaczy: życiem podporządkowanym rozumowi. Fizyka stoików
ma bowiem pierwszorzędne znaczenie dla rozstrzygnięć etycznych. W przeciwieństwie do
epikurejczyków, dla których etyka była tylko konwencjonalnym i pragmatycznym zbiorem
zasad stworzonych w celu bezpiecznego życia, etyka stoików nie ma nic z dowolności,
arbitralności czy konwencji. Przeciwnie: jest wynikiem tego, co obiektywne, niezmienne
i nienaruszalne. Jest wynikiem ontologii. Dobrze żyć to podporządkować się rozumowi, czyli
prawu uniwersalnemu. To prawo, które przekracza jednostkę, określa zasady i normy.
Jednostka zaś, jeśli chce prowadzić dobre życie, ma ich przestrzegać. A zatem myślenie
o naturze ma u stoików zarówno wymiar ontologiczny, jak i deontologiczny: z praw natury
wynikają dla człowieka określone powinności. Pisze o tym sugestywnie Cyceron:

“

Cyceron

De legibus
„Prawo jest to zaszczepiony w naturę najwyższy rozum, który
nakazuje, co trzeba czynić i zakazuje, czego czynić nie należy. Ten sam
rozum utwierdzony i udoskonalony w ludzkim umyśle jest prawidłem
postępowania człowieka”. I jeszcze: „Prawo nie jest ani wymysłem
ludzkiego rozumu, ani ustanowieniem jakiegoś narodu, lecz czymś
odwiecznym, co sprawuje rządy nad całym światem przy pomocy
mądrych nakazów i zakazów”.
Źródło: Cyceron, De legibus, [w:] Giovani Reale, Historia ﬁlozoﬁi starożytnej, T. III Systemy epoki hellenistycznej, t. 3, Lublin
1999, s. 424.

Stoikiem jest więc ten, kto bada świat i własne wnętrze. Nie ulega mniemaniom, obiegowym
sądom i własnym emocjom. Odkrywa rzeczy istotne i oddziela je od nieistotnych. Dociera do
faktów i odróżnia je od wyobrażeń. Rozumie najgłębsze motywy ludzkich czynów
i praprzyczyny zjawisk przyrody. Zagląda więc pod podszewkę zdarzeń, demistyﬁkuje. Wie
zatem, że nie zmieni wypadków dziejących się z woli Natury, lecz – podporządkowany
własnemu rozumowi – może zmienić swój wewnętrzny do nich stosunek. A zatem:

“

Marek Aureliusz

Rozmyślania
Konieczne jest odgraniczenie i utworzenie zawsze dokładnego obrazu
z danego wrażenia, tak by można je było widzieć takim, jakim ono jest
w swej istocie (…) czym jest samo w sobie, jakie są jego części
składowe i jak długi czas i jak długi czas może przetrwać to, co u mnie
w tej chwili wywołuje pewne wrażenie. I jak sie wobec niego należy
zachować: czy łagodnie, mężnie, szczerze, ufnie, z zadowoleniem
i prostotą, i tak dalej.
Źródło: Marek Aureliusz, Rozmyślania, s. 3–11.

Słownik
cnota
(gr. areté) sprawność moralna, dzielność etyczna, doskonałość; ale także: cecha
określająca człowieka, który robi dobrze to, co robi, do czego jest powołany

deontologia
(gr. déon – to, co niezbędne, właściwe; obowiązek + logos – mowa, słowo) nauka
o powinnościach lub obowiązkach; deontologiczny wymiar etyki wskazuje, że podstawą
dobra jest podporządkowanie się ponadjednostkowemu prawu i spełnianiu powinności,
które z tego prawa wynikają
determinizm
(łac. determino — ograniczam) ścisła zależność zdarzeń, zjawisk lub działań od
określonych warunków; koncepcja ﬁlozoﬁczna uznająca zasadę przyczynowego
uwarunkowania wszystkich zjawisk
etyka
(gr. ethikos — wynikający ze zwyczaju) nauka o moralności, która jest ogółem ocen i norm
moralnych przyjętych w danej zbiorowości społecznej (zbiorowości, klasie lub grupie
społecznej, środowisku) w określonej epoce
logika
(gr. logikós – zgodny z rozumowaniem) dyscyplina naukowa zajmująca się regułami
poprawnego myślenia i wnioskowania; w węższym znaczeniu: logika formalna
materia
(łac. materia — tworzywo, materiał) u Arystotelesa: element bytu, który jest podłożem
zachodzących w nim zmian; materia pierwsza – czysta, czyli w żaden sposób nieokreślona,
potencjalność
monizm
(gr. mónos – jedyny, sam) w ontologii: pogląd mówiący, że istnieje tylko jedna substancja,
np. materia (monizm materialistyczny) lub duch (monizm spirytualistyczny).
Przedstawiciele monizmu materialistycznego to m.in. Heraklit z Efezu, Anaksymander,
Anaksymenes, Leucyp, Demokryt. Moniści spirytualistyczni: m.in. Johann Gottlieb Fichte,
Friedrich Wilhelm Joseph von Schelling i Georg Wilhelm Friedrich Hegel
teodycea
(gr. theós – bóg + díkē – słuszny, sprawiedliwy) teoria próbująca pogodzić przekonanie
o mądrości i dobroci Boga z faktem istnienia zła na świecie

Mapa myśli
Polecenie 1

Na podstawie wiadomości z e-materiału rozwiń mapę myśli porządkującą najważniejsze pojęcia
wynikające z założeń etyki stoickiej.

Twoje notatki

Etyka stoicka
okresy istnienia szkoły

źródła etyki stoickiej

cechy świata
harmonia
dążenie do [br]doskonałości
konieczność
cel istnienia
życie zgodne [br]z naturą
główne pojęcia

cnota

Źródło: Englishsquare.pl sp. z o.o., licencja: CC BY-SA 3.0.

Polecenie 2

Spróbuj opisać najważniejsze założenia etyczne szkoły stoickiej komuś, kto nie zna nawet
podstawowych zagadnień ﬁlozoﬁcznych, np. młodszemu rodzeństwu albo koledze lub
koleżance, którzy nie uczęszczali na kurs ﬁlozoﬁi. Zapisz poniżej swoją propozycję.

Twoje notatki

Polecenie 3

Zastanów się, w jaki sposób możesz wyjaśnić tezę, że etyka stoików jest konsekwencją ich
ﬁzyki? Swoje przemyślenia zapisz w formie notatki.

Twoje notatki

Polecenie 4

Pomyśl o człowieku, który spełniałby stoickie kryteria etyczności. Stwórz opis takiej osoby,
ukazując, jak mogłoby wyglądać jego zachowanie w trudnych sytuacjach życiowych.

Twoje notatki

Sprawdź się
Pokaż ćwiczenia:
Ćwiczenie 1

輸醙難
輸

Założycielem szkoły stoickiej był...


Zenon z Ki on.



Poseidonis.



Marek Aureliusz.



Seneka.

Ćwiczenie 2

Żyć zgodnie z naturą oznacza...


żyć zgodnie z ogólnie przyjętym prawem.



żyć zgodnie z przyrodzonymi instynktami.



żyć zgodnie z prawami przyrodniczymi.



żyć zgodnie z rozumem.

輸

輸

Ćwiczenie 3

Człowiek osiąga spokój, gdy...


nie interesuje się tym, co dzieje się na świecie.



zaakceptuje to, co złe w życiu.



podporządkuje sobie rzeczywistość.



zaakceptuje to, co konieczne.

輸

Ćwiczenie 4

Zło w świecie...


pochodzi nie od Boga, tylko od człowieka.



jest konieczne i służy większemu dobru.



jest przypadkowe i trzeba je eliminować.



jest pozorne, nie istnieje naprawdę.

醙

Ćwiczenie 5

Przyporządkuj myślicieli do okresu działalności szkoły stoickiej.
okres rzymski

Seneka, Epiktet i Marek Aureliusz

okres pierwszy ateński

Zenon, Kleantes i Chryzyp

okres środkowy

Panai os i Poseidonis

醙

Ćwiczenie 6

Które z podanych stanowisk lub poglądów nie pasują do etyki stoickiej?


Przyroda jest bezrozumna.



Należy żyć zgodnie z naturą.



Bóg jest we wszystkim.



Należy żyć zgodnie z rozumem.



Istnieje jeden pierwiastek wszechrzeczy.



W świecie panuje konieczność i celowość.



Należy żyć zgodnie z uniwersalnym prawem.

醙

Ćwiczenie 7
Rozstrzygnij, czy poniższe stwierdzenia są prawdziwe, czy fałszywe.

stwierdzenie

prawda

Stoicy nie interesowali się □
światem, lecz jedynie

fałsz
□

ludzką duszą.
Stoicy zalecali zachować
spokój wobec
przypadkowości zdarzeń

□

□

Stoicy namawiali do walki □
ze złem.

□

w świecie.

Stoicy głosili harmonię
świata.

□

□

Stoicy mówili, że cnota to □
życie rozumne.

□

Ćwiczenie 8

醙

Przeczytaj tekst Rozmyślań Marka Aureliusza. Odpowiedz na pytanie: co jest istotą stoickiego
spokoju?

“

Marek Aureliusz

Rozmyślania
Ustroni sobie szukają na wsi, nad morzem lub w górach. I ty zwyczajnie
bardzo za tym tęsknisz. Wszystko to jest jednak bardzo niemądre, bo
przecież można usunąć się, kiedykolwiek zechcesz, w głąb siebie.
Nigdzie bowiem nie schroni się człowiek spokojniej i łatwiej jak do duszy
własnej; zwłaszcza ten, kto ma taką ustroń wewnętrzną, że się
natychmiast zupełny znajdzie spokój, jeżeli w nią się wpatrzy. A nic
innego nie nazywaj pokojem jak wewnętrzny ład. Jak najczęściej więc
stwarzaj sam sobie tę ustroń i odświeżaj sam siebie. (…) Pomyśl, że dusza
nie ulega żadnemu wpływowi ani łagodnemu, ani gwałtownemu, skoro
się sama w sobie zamknie i własną moc sobie uświadomi, i przypomnij
sobie to wszystko, coś słyszał i przyswoił sobie z nauki o przykrości
i przyjemności. Może cię żądza sławy marnej niepokoi? Popatrz, jak
szybko wszystko ulega zapomnieniu! Popatrz na ogrom niezmierzonego
czasu przed tobą i po tobie, jak próżny jest ten brzęk sławy, jak są
zmienni w sądzie i jak go nie maja ci, którzy ci się zdają sławę twą głosić,
jak szczupłe miejsce, do którego się ta sława ogranicza. Cała bowiem
ziemia – to punkcik, a w niej jakimże kącikiem część zamieszkana!
A w niej iluż jest i co za jedni ci, co cię chwalić mają! Pamiętaj więc
o tym, że możesz cofnąć się do tej własnej ustroni, a przede wszystkim
nie daj się pociągać tu i tam, nie upieraj się przy niczym, lecz bądź
wolnym i patrz na rzeczy jak mężczyzna, jak człowiek, jak obywatel, jak
stworzenie śmiertelne. Dwa zaś pewniki niech będą wśród podręcznych,
na których się oprzesz: jeden, że wypadki zewnętrzne duszy nie
dotykają, lecz stoją spokojnie poza nią, a wszelki niepokój jest jedynie
skutkiem wewnętrznego sądu, i drugi, że wszystko, co widzisz, wnet

ulega zmianie i wnet zniknie. I zawsze miej w pamięci, ilu już zmian sam
byłeś świadkiem. Świat – to zmiana, życie – to wyobrażenie.
Źródło: Marek Aureliusz, Rozmyślania, s. 4.

Ćwiczenie 9

難

Zastanów się i sformułuj odpowiedzi na pytania.
Jakie zachęty do etycznego życia wypływają ze stoickiej nauki o harmonii wszechświata?

Jakie mogą tkwić w niej zagrożenia?

Ćwiczenie 10
Co oznacza stoicka obojętność? Podaj przykłady takich postaw.

難

Ćwiczenie 11

Zapoznaj się z treścią utworu Jana Kochanowskiego, a następnie wskaż, którą antyczną
postawę ﬁlozoﬁczną gloryﬁkuje polski poeta. Uzasadnij swoją odpowiedź.

“

Jan Kochanowski

Pieśń XI
Stateczny umysł pamiętaj zachować,
Jesli cię pocznie nieszczęście frasować;
Także i góry nie radzęć wylatać,
Kiedy sie Szczęście z tobą imie bratać.
Śmierci podległy człowiecze cnotliwy,
Choć wszytek twój wiek będzie frasowliwy,
Chocia też czasem, siedząc z przyjacioły,
Przy dobrym trunku strawisz dzień wesoły;
Tu przy ciekącym, przezornym strumieniu.
Każ stół gotować w jaworowym cieniu;
Każ wino nosić, póki beczka leje,
Póki wiek służy, a śmierć nie przyspieje.
Postąpisz z włości drogo zapłaconych,
Postąpisz z dworu i gmachów złoconych;
A co zebrania twego kolwiek będzie,
To wszytko przyszły namiastek osiądzie.
Bądź sie kto zacnym rodził i bogatym,
Bądź niewolnikiem, u śmierci nic na tym;
Czyjkolwiek naprzód los wynidzie, wsiadaj,
Wieczny wygnańcze, ani więc odkładaj.
Źródło: Jan Kochanowski, Pieśń XI, [w:] tegoż, Księgi wtóre.

難

Dla nauczyciela
Autor: Piotr Mazur
Przedmiot: ﬁlozoﬁa
Temat: Szkoła stoicka
Grupa docelowa:
III etap edukacyjny, uczniowie klasy I liceum, technikum, zakres podstawowy
Podstawa programowa:
Zakres podstawowy
Treści nauczania – wymagania szczegółowe
IX. Epikureizm i stoicyzm jako dwa paradygmaty etyki. Uczeń:
2) rekonstruuje spór o kryterium moralnej oceny czynu: skutki dokonanego czynu (np. osiągnięcie
stanu braku cierpienia i lęku) vs. wewnętrzna charakterystyka czynu (np. stan harmonii z rozumną
naturą);
4) podaje przykłady obecności wątków epikurejskich i stoickich w literaturze polskiej.
Kształtowane kompetencje kluczowe:
kompetencje cyfrowe,
kompetencje osobiste, społeczne i w zakresie umiejętności uczenia się,
kompetencje obywatelskie,
kompetencje w zakresie świadomości i ekspresji kulturalnej,
kompetencje w zakresie rozumienia i tworzenia informacji,
Cele lekcji. Uczeń:
wyjaśnia pochodzenie pojęcia „stoicyzm”;
opisuje główne cechy etyki stoików;
charakteryzuje postawy, które spełniają stoickie kryteria etyczności.
Cele operacyjne. Uczeń:
rozpoznaje wpływ starożytnej ﬁlozoﬁi greckiej na europejską kulturę późniejszych epok,
a zwłaszcza na literaturę piękną, naukę i religię;
dostrzega w poglądach ﬁlozofów paradygmaty myślowe, które są obecne w kulturze na
przestrzeni wieków;
identyﬁkuje różne problemy etyczne, rozważa je z punktu widzenia różnych stanowisk
i nurtów ﬁlozoﬁcznych na własnych przykładach.
Strategie nauczania:

konstruktywizm.
Metody i techniki nauczania:
analiza i interpretacja tekstów;
metoda ćwiczeń przedmiotowych;
debata;
mapa myśli;
burza mózgów.
Formy zajęć:
praca indywidualna;
praca w parach;
praca w grupach;
praca całego zespołu klasowego.
Środki dydaktyczne:
komputery z głośnikami i dostępem do internetu;
zasoby multimedialne zawarte w emateriale;
tablica interaktywna/tablica, pisak/kreda.
Przebieg zajęć:
Faza wstępna
1. Nauczyciel przedstawia temat i cele lekcji. Wspólnie z uczniami ustala kryteria sukcesu.
2. Burza mózgów. Uczniowie zapisują na kartkach po trzy skojarzenia ze słowem –
stoicyzm. Nauczyciel zadaje pytanie nakierowujące na relacje między nimi. Uczniowie
wspólnie formułują potoczne pojęcie stoicyzmu.
3. Dyskusja wokół tematu: Człowiek stoicki dzisiaj. Charakterystyka jego postaw.
Faza realizacyjna
1. Praca z tekstem. Uczniowie zapoznają się z treścią w sekcji „Przeczytaj”. Wspólne
omówienie przedstawionych pojęć i stanowisk ﬁlozoﬁcznych.
2. Praca z multimedium. Tworzenie mapy myśli. Szkielet mapy oraz wskazówki są
wyświetlone lub narysowane na tablicy. Uczniowie tworzą mapę porządkującą
najważniejsze pojęcia wynikające z założeń etyki stoickiej. Nauczyciel koryguje
i uzupełnia informacje.
3. Debata z wykorzystaniem metody „śnieżnej kuli”. Każdy z uczniów wymyśla pytanie,
które chciałby zadać współczesnym stoikom. Propozycje pytań wyświetlane są na tablicy
interaktywnej. Uczniowie po lekturze propozycji dobierają się w pary i uzgadniają
wspólnie drugą wersję pytań. Wersje te również zostają podane na tablicy. Po lekturze
uczniowie łączą się w grupy czteroosobowe i uzgadniają kolejne wersje pytań.Procedura

trwa aż do momentu, gdy pozostaną tylko dwie grupy i zostaną tylko dwie uzgodnione
wersje, wówczas nauczyciel ogłasza debatę przedstawicieli grup, których zadaniem jest
prezentacja i jak najlepsze uzasadnienie własnej wersji. Zwycięzcę wyłania się drogą
głosowania.
4. Realizacja zadań interaktywnych z e‐materiału wskazanych przez nauczyciela.
Faza podsumowująca
Lekcję podsumowuje chętny uczeń oraz nauczyciel, odwołując się do celów lekcji.
Praca domowa
Zastanów się i napisz własnymi słowami odpowiedź na pytanie: Na czym polega stoicka
ﬁlozoﬁa samokontroli?
Materiały pomocnicze:
Łukasz Marcińczak, „Stoicki mędrzec, czyli apostoł Rozumu”, „Colloquia Communia”
2003, nr 1, s. 224‐239.
Tomasz Mazur, Współczesna praktyka stoicka, w: „Przegląd Filozoﬁczny” 2010, nr 2, s.
235‐250.
Tomasz Mazur, O stawaniu się stoikiem. Czy jesteście gotowi na sukces?, Warszawa 2014.
Wskazówki metodyczne opisujące różne zastosowania multimedium:
Nauczyciel może wykorzystać mechanizm mapy myśli do podsumowania lekcji.

